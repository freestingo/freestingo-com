---
title: Riguardo freestingo.com
date: 2024-06-03
description: o "Come Ho Imparato A Non Preoccuparmi E Ad Amare HTML"
summary: o "Come Ho Imparato A Non Preoccuparmi E Ad Amare HTML"
topics: [web design, capitalismo di sorveglianza]
translationKey: about
layout: about
weight: 100
---

Questo sito soddisfa due delle mie più grandi necessità correnti:

- avere un unico posto centralizzato per tutti i miei appunti su qualsiasi argomento;
- cercare siti utili privi di fuffa, pubblicità o spyware.

Il primo punto ha motivato l'inizio dei miei lavori per freestingo.com, mentre il secondo punto è il
motivo per cui il sito ha questo aspetto. Il layout è pensato per la massima leggibilità,
navigabilità e accessibilità su tutti i tipi di dispositivi, anche quelli molto lenti o molto
vecchi, quindi il layout molto spartano si è rivelato come la soluzione più logica possibile.
**freestingo.com non usa cookies, non spia le tue attività private e non lo farà mai** perché non
contiene alcun codice javascript; tutte le pagine sono statiche e composte da [puro HTML e
CSS](https://github.com/freestingo/freestingo-com "'freestingo-com' su GitHub"). Così come la
stragrande maggioranza dei _netizens_ odio i popup non richiesti e i video in riproduzione
automatica, ma credo meritino altrettanta antipatia anche le immagini a schermo intero e i testi con
dimensioni esagerate. I _marketer_ sono riusciti a convincere i web designer (occidentali)
contemporanei che più spazio vuoto c'è in una pagina, più ne giova la user experience. La mia
esperienza mi ha insegnato l'esatto opposto: una bassissima densità di informazione avrà anche un
aspetto "minimal" o "trendy", ma aggiunge molto attrito superfluo all'usabilità del sito. Perché
devo scrollare l'equivalente di due schermate prima di raggiungere l'inizio di un articolo? Perché
devo scaricare uno script da 1MB per animare dei blob astratti colorati galleggianti sullo sfondo?
Secondo me, far aspettare ai visitatori il caricamento di tutte queste grafiche è una user
experience MOLTO peggiore rispetto il far loro leggere del semplice testo in Times New Roman :-)

### Addendum: cos'è un "freestingo"?

Il fristingo è un tipico [dolce natalizio marchigiano](https://www.atuttagola.com/firstingo-o-bostrengo-dolce-tipico-marchigiano/ "ricetta del fristingo")
a base di fichi, mosto e frutta secca. È molto buono ma ancora relativamente poco conosciuto a livello
nazionale, il che lo rende un perfetto candidato per quando si vuole sorprendere qualcuno o si ha bisogno
di un moniker particolare mai usato prima.
